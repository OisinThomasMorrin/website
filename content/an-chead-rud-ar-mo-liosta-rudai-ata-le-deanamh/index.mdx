---
title: "An Chéad Rud Ar Mo Liosta Rudaí Atá Le Déanamh"
description:  "An Irish translation of Paul Graham's Essay on 'The Top Of My Todo List'"
updatedAt: "2020-03-29"
publishedAt: "2020-03-29"
author: "Oisín Thomas Morrin"
image: "../../public/profile.png"
majorTag: "Translation"
tags: 
- Paul Graham
- Irish
- Gaeilge
- Translation
- 
---

Tá an leagan Béarla ar fáil ar [The Top Of My Todo List](http://paulgraham.com/todo.html).
---
Aibreán 2012

Rinne banaltra do chúram maolaitheach, darb ainm Bronnie Ware, liosta de na rudaí is mó a chuireann [aiféala ar dhaoine atá ag fáil báis](http://bronnieware.com/regrets-of-the-dying/). Agus tá a liosta inchreidte. Ceapaim go ndéanfainn – go ndéanaim – ceithre cinn de na cúig botún anseo.

Má tá ort achoimre ghonta a dhéanamh ar an liosta, b’fhéidir go ndeir tú: Ná bí i do lúb bheag. Cruthaíonn na cúig chúis aiféala pictiúr d’fhear iarthionsclaíoch a éiríonn é féin níos lú de réir mar atá a chúinsí ag an am, agus ansin, casann sé gan teip, go dtí go stopann sé go tobann.

Is cúis imní é gur botúin na faillí iad na botúin go léir a chuireann aiféala orainn, dar léi. Déanann tú dearmad ar do bhrionglóidí, déanann tú neamhaird de do theaghlach agus de do chairde, déanann tú dearmad a bheith sona agus brúnn tú do chuid mothúchán faoi chois. Is cineál botúin thar a bheith dainséarach iad botúin na faillí, toisc go ndéanann tú iad mar réamhshocrú.

Ba mhaith liom na botúin seo a sheachaint. Ach cén chaoi a seachnaíonn tú na botúin a dhéanann tú i gcónaí i ngan fhios duit féin? Go hidéalach, d’athrófá do shaol ó bhonn, ionas go mbeadh réamhshocruithe nua agat. Ach tá seans ann nach mbeidh tú in ann é sin a dhéanamh go hiomlán. Fad is go ndéantar na botúin seo mar réamhshocrú, is é is dóichí go mbeidh ort súil siar a chaitheamh orthu chun iad a sheachaint. Mar sin, d’aisiompaigh mé an liosta de na cúig chúis aiféala, agus sa tslí seo, fuarthas liosta de cúig ordú: 

Ná cuir do bhrionglóid ar leataobh, ná obair ó dhubh go dubh, abair cad is dóigh leat, cuir cairdeas chun cinn, bí sona.

Agus cuirim iad ag barr an chomhaid ina scríobhaim an liosta rudaí atá le déanamh.